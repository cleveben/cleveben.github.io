---
layout: post
title:  六州歌头
categories: [张孝祥]
tags: [宋词]
---

##### 六州歌头

　长淮望断，关塞莽然平。征尘暗，霜风劲，悄边声。黯消凝，追想当年事，
殆天数，非人力；洙泗上，弦歌地，亦膻腥。隔水毡乡，落日牛羊下，区脱纵
横。看名王宵猎，骑火一川明，笳鼓悲鸣，遣人惊。　　　　　　　　　　　
　 
<br>　 念腰间箭，匣中剑，空埃蠹，竟何成！时易失，心徒壮，岁将零，渺神京。
干羽方怀远，静烽燧，且休兵。冠盖使，纷驰鹜，若为情？闻道中原遗老，常
南望翠葆霓旌。使行人到此，忠愤气填膺，有泪如倾。　　　　　　　　　　 
　　 
　　　　　　　 


























　　　　　　　　　　 





































