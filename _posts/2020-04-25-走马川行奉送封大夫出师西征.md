---
layout: post
title:  走马川行奉送封大夫出师西征
categories: [岑参]
tags: [唐诗]
---

##### 走马川行奉送封大夫出师西征


君不见走马川行雪海边，平沙莽莽黄入天。<br>
轮台九月风夜吼，一川碎石大如斗。<br>
随风满地石乱走，匈奴草黄马正肥。<br>
金山西见烟尘飞，汉家大将西出师。<br>
将军金甲夜不脱，半夜军行戈相拨。<br>
风头如刀面如割，马毛带雪汗气蒸。<br>
五花连钱旋作冰，幕中草檄砚水凝。<br>
虏骑闻之应胆慑，料知短兵不敢接。<br>
车师西门伫献捷！

























