---
layout: post
title:  洛阳女儿行
categories: [王维]
tags: [唐诗]
---

##### 洛阳女儿行

洛阳女儿对门居，才可容颜十五馀。	<br>
良人玉勒乘骢马，侍女金盘脍鲤鱼。	<br>
画阁朱楼尽相望，红桃绿柳垂檐向。	<br>
罗帷送上七香车，宝扇迎归九华帐。	<br>
狂夫富贵在青春，意气骄奢剧季伦。	<br>
自怜碧玉亲教舞，不惜珊瑚持与人。	<br>
春窗曙灭九微火，九微片片飞花琐。	<br>
戏罢曾无理曲时，妆成只是薰香坐。	<br>
城中相识尽繁华，日夜经过赵李家。	<br>
谁怜越女颜如玉，贫贱江头自浣纱！	<br>



































