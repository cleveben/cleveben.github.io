---
layout: post
title:  念奴娇
categories: [张孝祥]
tags: [宋词]
---

##### 念奴娇

　　洞庭青草，近中秋、更无一点风色。玉界琼田三万顷，著我扁舟一叶。素
月分辉，银河共影，表里俱澄澈。怡然心会，妙处难与君说。　　　　　　　
　 
<br>　　 应念岭海经年,孤光自照,肝胆皆冰雪。短发萧骚襟袖冷，稳泛沧浪空阔。
尽挹西江，细斟北斗，万象为宾客。扣舷独啸，不知今夕何夕！　　　　　　 
　　　　　 
　　 
　　　　　　　 


























　　　　　　　　　　 





































