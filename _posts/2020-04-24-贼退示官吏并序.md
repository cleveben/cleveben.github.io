---
layout: post
title:  贼退示官吏并序
categories: [元结]
tags: [唐诗]
---

##### 贼退示官吏并序


昔岁逢太平，山林二十年。<br>
泉源在庭户，洞壑当门前。<br>
井税有常期，日晏犹得眠。<br>
忽然遭时变，数岁亲戎旃。<br>
今来典斯郡，山夷又纷然。<br>
城小贼不屠，人贫伤可怜。<br>
是以陷邻境，此州独见全。<br>
使臣将王命，岂不如贼焉！<br>
令彼征敛者，迫之如火煎。<br>
谁能绝人命，以作时世贤。<br>
思欲委符节，引竿自刺船。<br>
将家就鱼麦，归老江湖边。


















