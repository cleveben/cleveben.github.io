---
layout: post
title:  宴山亭
categories: [赵佶]
tags: [宋词]
---

##### 宴山亭


北行见杏花 

　　裁剪冰绡，轻叠数重，淡着燕脂匀注。新样靓妆，艳溢香融，羞杀蕊珠宫
女。易得凋零，更多少、无情风雨。愁苦，问院落凄凉，几番春暮？　　　　

　　凭寄离恨重重，者双燕何曾，会人言语？天遥地远，万水千山，知他故宫
何处？怎不思量？除梦里有曾去。无据，和梦也新来不做。　　　　　　　　 































