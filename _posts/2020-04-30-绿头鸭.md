---
layout: post
title:  绿头鸭
categories: [晁元礼]
tags: [宋词]
---

##### 绿头鸭

　　晚云收，淡天一片琉璃。烂银盘、来从海底，皓色千里澄辉。莹无尘、素
娥淡伫,静可数、丹桂参差。玉露初零,金风未澶，一年无似此佳时。露坐久、
疏萤时度，乌鹊正南飞。瑶台玲，阑干凭暖，欲下迟迟。　　　　　　　　　

<br>　　念佳人、音尘别后,对此应解相思。最关情漏声正永,暗断肠、花阴偷移。
料得来宵，清光未减，阴睛天气又争知。共凝恋、如今别后，还是隔年期。人
强健，清尊素影，长愿相随。　　　　　　　　　　　　　　　　　　　　　 
　　　　　 
　　　　　　　　　　　　　　　　　 
　 
　　　　　　　　　　　　　　　　　　　　　　　　　　　　　 







































