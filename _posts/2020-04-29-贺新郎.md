---
layout: post
title:  贺新郎
categories: [苏轼]
tags: [宋词]
---

##### 贺新郎

　　乳燕飞华屋。悄无人、桐阴转午，晚凉新浴。手弄生绡白团扇，扇手一时
似玉。渐困倚、孤眠清熟。帘外谁来推绣户？枉教人梦断瑶台曲。又却是，风
敲竹。　　　　　　　　　　　　　　　　　　　　　　　　　　　　　　　

<br>　　石榴半吐红巾蹙。待浮花浪蕊都尽，伴君幽独。秾艳一枝细看取，芳心千
重似束。又恐被、秋风惊绿。若待得君来向此，花前对酒不忍触。共粉泪，两
簌簌。　　　　　　　　　　　　　　　　　　　　　　　　　　　　　　　 







































