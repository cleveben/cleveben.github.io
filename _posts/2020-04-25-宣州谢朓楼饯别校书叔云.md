---
layout: post
title:  宣州谢朓楼饯别校书叔云
categories: [李白]
tags: [唐诗]
---

##### 宣州谢朓楼饯别校书叔云


弃我去者，昨日之日不可留。<br>
乱我心者，今日之日多烦忧！<br>
长风万里送秋雁，对此可以酣高楼。<br>
蓬莱文章建安骨，中间小谢又清发。<br>
俱怀逸兴壮思飞，欲上青天览明月。<br>
抽刀断水水更流，举杯销愁愁更愁。<br>
人生在世不称意，明朝散发弄扁舟。
























