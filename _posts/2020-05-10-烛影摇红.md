---
layout: post
title:  烛影摇红
categories: [廖世美]
tags: [宋词]
---

##### 烛影摇红

题安陆浮云楼 

　　霭霭春空，画楼森耸凌云渚。紫薇登览最关情，绝妙夸能赋。惆怅相思迟
暮，记当日、朱阑共语。塞鸿难问，崖柳何穷，别愁纷絮。　　　　　　　　
　 
<br>　　 催促年光，旧来流水知何处？断肠何必更残阳，极目伤平楚。晚霁波声带
雨。悄无人、舟横野渡。数峰江上，芳草天涯，参差烟树。　　　　　　　　 

　　　　　　　　　　　　　

























　　　　　　　　　　 





































