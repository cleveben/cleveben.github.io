---
layout: post
title:  喜迁莺
categories: [刘一生]
tags: [宋词]
---

##### 喜迁莺

晓行 

　　晓光催角，听宿鸟未惊，邻鸡先觉。 迤逦烟村， 马嘶人起，残月尚穿林
薄。泪痕带霜微凝，酒力冲寒犹弱。叹倦客，悄不禁重染，风尘京洛。　　　
　 
<br>　　 追念人别后，心事万重，难觅孤鸿托。翠幌娇深，曲屏香暖，争念岁华飘
泊。怨月恨花烦恼，不是不曾经著。者情味、望一成消减，新来还恶。　　　 




































