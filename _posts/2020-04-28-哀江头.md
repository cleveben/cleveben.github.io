---
layout: post
title:  哀江头
categories: [杜甫]
tags: [唐诗]
---

##### 哀江头

少陵野老吞生哭，春日潜行曲江曲。	<br>
江头宫殿锁千门，细柳新蒲为谁绿？	<br>
忆昔霓旌下南苑，苑中景物生颜色。	<br>
昭阳殿里第一人，同辇随君侍君侧。	<br>
辇前才人带弓箭，白马嚼啮黄金勒。	<br>
翻身向天仰射云，一箭正坠双飞翼。	<br>
明眸皓齿今何在？血污游魂归不得！	<br>
清渭东流剑阁深，去住彼此无消息。	<br>
人生有情泪沾臆，江水江花岂终极？	<br>
黄昏胡骑尘满城，欲往城南望城北。	<br>













































