---
layout: post
title:  安公子
categories: [袁去华]
tags: [宋词]
---

##### 安公子

　　弱柳千丝缕，嫩黄匀遍鸦啼处。寒入罗衣春尚浅，过一番风雨。问燕子来
时，绿水桥边路，曾画楼、见个人人否？料静掩云窗，尘满哀弦危柱。　　　
　 
<br>　　 庚信愁如许，为谁都著眉端聚。独立东风弹泪眼，寄烟波东去。念永昼春
闲，人倦如何度？闲傍枕、百转黄鹂语。唤觉来厌厌，残照依然花坞。　　　 
　　　 
　 


　　　　　　　 


























　　　　　　　　　　 





































