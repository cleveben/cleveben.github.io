---
layout: post
title:  薄　幸
categories: [吕滨老]
tags: [宋词]
---

##### 薄　幸

　　青楼春晚，昼寂寂、梳匀又懒。乍听得、鸦啼莺哢，惹起新愁无限。记年
时偷掷春心，花前隔雾遥相见。便角枕题诗，宝钗贳酒，共醉青苔深院。　　
　 
<br>　　 怎忘得、回廊下，携手处、花明月满。如今但暮雨，蜂愁蝶恨，小窗闲对
芭蕉展。却谁拘管？尽无言、闲品秦筝，泪满参差雁。腰肢渐小，心与杨花共
远。　 

























　　　　　　　　　　 





































