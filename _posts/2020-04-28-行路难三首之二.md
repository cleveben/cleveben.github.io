---
layout: post
title:  行路难三首之二
categories: [李白]
tags: [唐诗]
---

##### 行路难三首之二

大道如青天，我独不得出。	<br>
羞逐长安社中儿，赤鸡白狗赌梨栗。	<br>
弹剑作歌奏苦声，曳裾王门不称情。	<br>
淮阴市井笑韩信，汉朝公卿忌贾生。	<br>
君不见，昔时燕家重郭隗，拥彗折节无嫌猜	<br>
剧辛乐毅感恩分，输肝剖胆效英才。	<br>
昭王白骨萦蔓草，谁人更扫黄金台？	<br>
行路难，归去来！	<br>










































