---
layout: post
title:  贺新郎
categories: [李玉]
tags: [宋词]
---

##### 贺新郎

　　篆缕消金鼎。醉沉沉、庭阴转午，画堂人静。芳草王孙知何处？惟有杨花
糁径。渐玉枕、腾腾春醒，帘外残红春已透，镇无聊、殢酒厌厌病。云鬓乱，
未忺整。　　　　　　　　　　　　　　　　　　　　　　　　　　　　　　
　 
<br>　　 江南旧事休重省，遍天涯寻消问息，断鸿难倩。月满西楼凭阑久，依旧归
期未定。又只恐、瓶沉金井。嘶骑不来银烛暗，枉教人立尽梧桐影。谁伴我，
对鸾镜。　　　　　　　　　　　　　　　　　　　　　　　　　　　　　　 
　　　　　　　　　　　　　 
　　　　　　　　　　　　　

























　　　　　　　　　　 





































