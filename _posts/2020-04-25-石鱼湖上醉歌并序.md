---
layout: post
title:  石鱼湖上醉歌并序
categories: [元结]
tags: [唐诗]
---

##### 石鱼湖上醉歌并序

漫叟以公田米酿酒，因休暇，则载酒于湖上，
时取一醉；欢醉中，据湖岸，引臂向鱼取酒，
使舫载之，遍饮坐者。意疑倚巴丘，酌於君山
之上，诸子环洞庭而坐，酒舫泛泛然，触波涛
而往来者，乃作歌以长之。

石鱼湖，似洞庭，夏水欲满君山青。<br>
山为樽，水为沼，酒徒历历坐洲鸟。<br>
长风连日作大浪，不能废人运酒舫。<br>
我持长瓢坐巴丘，酌饮四座以散愁。































